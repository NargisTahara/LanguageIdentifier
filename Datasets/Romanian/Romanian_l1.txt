Evenimentul este organizat de prietenul meu bun Alex Filip, vinovat și pentru #ExploreBucharest, proiectul din 2015 care a fost prima mea interacțiune cu bloggeri și influenceri străini, iar între timp, Alex s-a mutat în Tulcea și a pus bazele unei agenții de turism care își propune mai mult decât simple pachere turistice; un proiect mult mai amplu de promovare a acestei zone atât de bogate cultural, istoric, cultural, spiritual și în multe alte aspecte. Așa s-a născut ideea infotripului #ExploreDobrogea.
În această săptămână, explorăm dintr-un colț într-altul tărâmul dobrogean, începând cu Histria și Cetatea Enisala, continuând cu Sarichioi, Măcin și Noviodunum, Delta Dunării și multe alte zone. 